
Il calcolo del codice fiscale
Il significato dettagliato delle singole componenti del codice fiscale è il seguente:

COG NOM AA M GG L VVV K
I primi tre caratteri del codice si ricavano dalla prima, seconda e terza consonante del Cognome
Se le consonanti per il Cognome fossero meno di tre, si considerano anche le vocali nello stesso ordine.
Se il Cognome fosse più corto di tre caratteri, invece, si aggiunge una X per ogni carattere mancante.
Visto che il codice fiscale è l’identificativo personale dell’individuo, per le donne coniugate si considera il
cognome da nubile. Nei Cognomi composti da più parti, non si considerano gli spazi intermedi (es.: De
Marco sarà DeMarco).

COG NOM AA M GG CCOM K
I successivi tre caratteri del codice fiscale si ricavano dalla prima, dalla terza e dalla quarta consonante del
Nome.

Se le consonanti del Nome fossero solo tre, esse vengono considerate tutte nell'ordine in cui si presentano.
Se le consonanti fossero meno di tre, si considerano le vocali nello stesso ordine, come per il cognome .
Se l'intero Nome fosse più corto di tre caratteri, si aggiunge una X per ogni carattere mancante.
Nei nomi composti da più parti, non si considerano gli spazi intermedi (es.: Carmine Michele Gabriele sarà
CarmineMicheleGabriele)

COG NOM AA M GG CCOM X
Dopo i tre caratteri relativi al cognome e al nome inizia la parte relativa alla data di nascita. Vi sono adesso i
due caratteri numerici relativi all'anno di nascita, non considerando il millennio (es.: 1975 diventa 75).

COG NOM AA M GG CCOM X
Il successivo carattere dopo l’anno di nascita è il mese di nascita, codificato come segue: al mese gennaio
corrisponde il carattere A; al mese febbraio il carattere B; il carattere C a marzo; il carattere D ad aprile; la
lettera E a maggio; H a giugno; L a luglio; M ad agosto;P a settembre; R a ottobre; S a novembre; T a
dicembre.

COG NOM AA M GG CCOM X
Dopo il mese di nascita viene il giorno di nascita. Si considerano due caratteri numerici che corrispondono
al giorno di nascita. Indispensabile qui risulta il sesso della persona, poiché, se è di sesso femminile,
occorre aggiungere 40 al giorno di nascita. Ad esempio, per un uomo nato il 24/03/1975 si considera 24 ;
per una donna nata il 24/03/1975 si considera 64.
COG NOM AA M GG CCOM X

Passiamo ora a considerare i caratteri successivi alla data di nascita. Vi sono quattro caratteri alfanumerici
che corrispondono al codice del Comune di nascita, rilevato dai volumi dei codici dei comuni d’Italia e degli
Stati esteri, redatti dalla Direzione Generale del Catasto. Esistono database in cui è presente la decodifica
Comune - Codice Catastale. Tali database si possono facilmente reperire su internet.
COG NOM AA M GG CCOM X

L’ultimo carattere del codice fiscale è un carattere alfabetico di controllo, ottenuto convertendo i singoli
caratteri in posizione pari in corrispondenti valori secondo i valori dell’Appendice A, ed i caratteri in
posizione dispari secondo i valori dell’Appendice B. Sommando i valori ottenuti dalla conversione e
dividendo tale somma per 26, prendiamo il resto della divisione: esso deve essere codificato secondo
l’Appendice C. Si otterrà così un carattere alfabetico.
Nei casi in cui si abbiano codici fiscali uguali (casi di omonimia e stessa data e luogo di nascita), si
provvede a rendere univoco il codice fiscale rispetto ad uno già esistente. Per fare ciò si effettuano una o
più sostituzioni dei caratteri numerici contenuti nel codice, a partire da destra, con i corrispondenti caratteri
alfabetici secondo quanto definito nell’appendice D.

APPENDICE A): decodifica in valore numerico dei caratteri alfanumerici di posizione pari:
A=0; B=1; C=2; D=3; E=4; F=5; G=6; H=7; I=8; J=9; K=10; L=11; M=12; N=13; O=14; P=15; Q=16; R=17;
S=18; T=19; U=20; V=21; W=22; X=23; Y=24; Z=25; 0=0; 1=1; 2=2; 3=3; 4=4; 5=5; 6=6; 7=7; 8=8; 9=9.
APPENDICE B): decodifica in valore numerico dei caratteri alfanumerici di posizione dispari:
A=1; B=0; C=5; D=7; E=9; F=13; G=15; H=17; I=19; J=21; K=2; L=4; M=18; N=20; O=11; P=3; Q=6; R=8;
S=12; T=14; U=16; V=10; W=22; X=25; Y=24; Z=23; 0=1; 1=0; 2=5; 3=7; 4=9; 5=13; 6=15; 7=17; 8=19; 9=21.

APPENDICE C): codifica del carattere di controllo:
0=A; 1=B; 2=C; 3=D; 4=E; 5=F; 6=G; 7=H; 8=I; 9=J; 10=K; 11=L; 12=M; 13=N; 14=O; 15=P; 16=Q; 17=R;
18=S; 19=T; 20=U; 21=V; 22=W; 23=X; 24=Y; 25=Z.
APPENDICE D): sostituzioni da applicare in caso di codice fiscale doppio:
0=L; 1=M; 2=N; 3=P; 4=Q; 5=R; 6=S; 7=T; 8=U; 9=V.

info@netshadows.it
salvocortesiano@netshadows.it